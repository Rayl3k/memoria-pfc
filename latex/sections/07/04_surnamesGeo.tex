\section{Geolocalització d'un cognom en diferents nivells}

    \paragraph{}
    Aquesta funcionalitat pretén ampliar l'exemple `Evolució geogràfica d'un cognom', programat en l'aplicació pilot d'aquest projecte final de carrera.

    L'exemple implementat només permet la visualització d'instàncies d'un cognom a escala de país. Aquesta nova funcionalitat, hauria de permetre, com a mínim, les visualitzacions en l'àmbit de continent i estat o comunitat autònoma. De totes maneres, com més nivells de profunditat diferents puguin ser utilitzats, millor.

    L'usuari haurà de ser capaç de navegar per aquests diferents nivells de forma interactiva, mitjançant un mapa (existeixen mapes interactius a disposició dels desenvolupadors) o controls específics.

    A més a més, a part de plasmar el nombre d'instàncies d'un cognom en un indret concret, també es podria activar una funcionalitat que permetés veure l'evolució temporal del nombre d'instàncies per aquella localització. D'aquesta forma, es podria veure, per exemple, quan el cognom va començar a aparèixer en un indret determinat.

    La dificultat d'aquesta eina, a diferència de la implementada com a exemple, és que o bé faria falta llençar més peticions contra l'API o realitzar una petició més gran i explorar després els registres un per un.

    Una alternativa més fàcil i viable, podria ser realitzar les peticions a l'API després que l'usuari indiques que vol canviar el nivell mostrat o analitzar l'evolució temporal d'un cognom en un indret concret i anar emmagatzemant la informació retornada, de forma local, per poder reproduir més fàcilment estats ja consultats.
